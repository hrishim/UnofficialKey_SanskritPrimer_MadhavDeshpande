# Lesson 18: गजः

![picture of an elephant moving logs and a mahout](./images/r1l18.jpg)

मृगजातौ गजः गरिष्ठः। तस्य पादाः स्तम्भा इव स्थूलाः। तस्य कर्णौ शूर्पाविव विशालौ। तस्य नेत्रे तावदत्यल्पे। अथापि सोल्पान्यपपि सोल्पान्यपि वस्तूनि द्रष्टुं शक्नोति। भूमौ स्थितां सूचिकामपि स पश्यति गृह्णाति च॥

गजस्य मुखेऽजगरवल्लम्बमानोऽवयवः शुण्डा। वयं हस्तेन यत कर्म कुर्मः तत् गजः शुण्डया करोति। अत एव गजस्य शुण्डा ’हस्तः’ इति ’करः’ इति  च व्यपदिश्यते। तेन गजस्य ’हस्ति’ ’करी’ इति संज्ञे भवतः। शुण्डैव गजस्य नासिका। तयैव श्वसिति गजः। शुण्डाया अग्रे रन्ध्रमस्ति॥

गजः प्रथमं शुण्डया जलमादाय पश्चात् तन्मुखे निषिञ्चति। एवं द्वाभ्यामवयवाभ्यां जलं पिबन् गजः ’द्विपः’ इत्याख्यां भजते॥

गजानां दृढौ तीक्षणौ च द्वौ दन्तौ स्तः। तस्मात् ते ’दन्तिनः’, ’दन्तावलाः’ ’द्विरदाः’ इति कथ्यन्ते। शिल्पिनः करिणां दन्तैः सम्याणि महार्धाणि वस्तुनि निर्मान्ति। करेणूनां दन्तौ न स्तः॥

यद्यापि गजा वन्या जन्तवः, तथापि ते जनैः कौशलेन गृह्यन्ते, शिक्षयन्ते च। साधु शिक्ष्यमाणास्ते जनैः कर्तुमशक्यानि कर्माणि  कुर्वन्ति। गुरुतराणि दारूणि कर्षन्ति। शिक्षिता अपि गजास्तदा तदा मदेनोन्माद्यन्ति। तदा तान् आधोरणाः निशितेनाङ्कुशेन नियन्त्रयन्ति॥

---

**Translation**

---

**Vocabulary**


**लत्व सन्धिः** - तकास्य दकारस्य वा ’ल’ कारः भवति

अजगरवत् + लम्बते = अजगरवल्लम्बते

भगवत् + लीला = भगवल्लीला

सुहृद् + लाभः = सुहृल्लाभः

<BR>

**उपसर्गयोगादर्थभेदः** - दिश् दिशति (to give)। उपदिशति (instructs), व्यपदिशति (calls), आदिशति (commands), निर्दिशति (directs), उद्दिशति (points), सन्दिशति (sends message)


<BR>

**अतिशयनार्थकाः शब्दाः (Degrees of comparison):**

| Positive | Comparative | Superlative |
| --- | --- | --- |
| गुरुः | गरीयान् | गरिष्ठः |

<BR>

| Word | Meaning | Word | Meaning |
| --- | --- | --- | --- |
| गरिष्ठ (*a. m.*) | biggest | नासिका *f* | nose |
| शूर्प *m. a.* | winnowing basket | रन्ध्र *n. a* | a hole |
| सूचिका *f* | needle | शिल्पिन् (*m*) | artisan |
| अजगर *m* | a huge serpent which swallows goats, python | करेणु *f* | a female elephant |
| दारु *n* | timber | निशित *a. m.*| sharpened |