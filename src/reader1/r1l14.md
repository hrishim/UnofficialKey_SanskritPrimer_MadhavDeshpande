# Lesson 14: मृगाणां पक्षिणां च समयः
![picture of tiger jackal and rooster](./images/r1l14.jpg)

कृषीबलः कस्चिदरण्यपरिसरभूमौ वसति स्म। जातु तस्य कुक्कुटः केदारे भक्ष्यमन्विष्यन्नास्त। जम्बुकः कश्चन बुभुक्षितः परिभ्रमस्तमुद्देशमागतः। कुक्कुटस्तमवेक्ष्य समीपस्थस्य तरोः शिखरमारोहत्।

वञ्चको भग्नाशस्तरोर्मूलमासाद्य कुक्कुटं प्रलोभयन्नाह - "भद्र! किमिति मां दृष्ट्वा वृक्षमारूढवानसि? अद्य खलु मृगैः पक्षिभिश्च सर्वैः सम्भूय समयः कृतः। तत्रैव निर्णीतम्  ’ न कोऽपि कस्मा अपीतः परं द्रुह्येत्। न कमपि पीडयेत्। किन्तु सर्वैः स्नेहेन वर्तितव्यम्। य एनं समयमुल्लङ्घिते स तीव्रं दण्डयेत’ - इति। तेनाहं त्वां स्नेहेनालिङ्गितुं समागतः। कथं त्वं मत्तो बिभेषि?" - इति। कुक्कुट आह - ’सखे! सत्यमुक्तं भवता। परं त्वं बुभुक्षित इव दृश्यसे। अतः कथं वृक्षादवरोहेयम्!’ - इति॥

एवं वदत्येव तस्मिनग नातिदूरे व्याघ्रः कश्चित समाययौ। कुक्कुटः शिरोधरामुन्नमय्य तमीक्षाञ्चक्रे। गोमायुस्तमपृच्छत् - ’भद्र! किं सादरं वीक्षसे?’ कुक्कुट आह - ’सखे! नातिदूरे व्याघ्र आगच्छति’। क्रोष्टा भीतः - ’भद्र! यद्येवं नमस्ते। समयान्तरे त्वां भूयो द्रक्ष्यामि’ इत्युक्त्वा प्रस्थितः॥

कुक्कुटस्तं सस्मितमाह - हंहो मा गमः। अहं तरोरवरोहामि। त्वं मां स्नेहेनालिङ्गिष्यसि। ’सर्वैः स्नेहेन वर्तितव्यम’ इति समये स्थिते किमिति त्वं व्याघ्राद्भीतः!’ - इति। श्रृगालः ’न खलु घातुकाः समयमनुवर्तिष्यन्ते! इति, वदन् द्रुतं पलायितः॥

---

**Translation**

Title: Agreement of animals and birds

A farmer (कृषीबलः) was living (वसति स्म) in some (कस्चिद्) land near a forest (अरण्यपरिसरभूमौ). Some day/once (जातु) his (तस्य) rooster/hen (कुक्कुटः) was (आस्त) seeking (अन्विष्यन्) in the paddy field (केदारे). Some (कश्चन) hungry (बुभुक्षितः) wandering (परिभ्रमः) jackal (जम्बुकः)  came (आगतः) to that (तम्) spot (उद्देशम्).

The rooster (कुक्कुट:) having seen (अवेक्ष्य) him (तम्)  climbed (अरोहत्) nearby (समीपस्थस्य) tree's (तरोः) peak (शिखरम). 

---

**Vocabulary**

| Word | Meaning | Word | Meaning |
| --- | --- | --- | --- |
| समय *m* | an agreement | प्रलोभयत् *a. m.* | seducing | 
| परिसर *m* | vicinity, neighbourhood | द्रुह्येत् *P.* | should bear hatred | 
| उद्देश *m* | a spot, place | शिरोधरा *f* | neck | 
| मग्नाश *am m.* | disappointed | समयान्तर *n* | another time| 
| द्रुतम् *in* | swiftly | | | 